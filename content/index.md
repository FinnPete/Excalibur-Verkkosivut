## Tervetuloa Excaliburin verkkosivuille
Tampereen akateeminen roolipelikerho Excalibur RY on rooli-, kortti-, lauta- ym. pelitoimintaa harrastava Tampereen ylioppilaskunnan piirissä toimiva yhdistys. Excaliburin kerhohuone sijaitsee Rakennustalon pääsisäänkäynnin vieressä, huoneessa RD102.

Linkit kerhon Telegram-kanavalle, Discord-palvelimelle, Wikiin ja sometileille löydät tämän sivun oikeasta alalaidasta.

Joka viikko tiistaina pidetään lautapeli-ilta kerhohuoneella klo 17 alkaen, jolloin kerholta löytyy aina peliseuraa.

Joka kuun viimeinen torstai järjestetään roolipeli-ilta kerhohuoneella klo 17 alkaen. Kerholta löytyy runsaasti sääntökirjoja ja muita tarvikkeita omien pelien pitämiseen. 

Roolipelikampanjoita Excaliburilla on yleensä käynnissä useita. Jos haluat pelata tai toimia pelinjohtajana roolipelikampanjassa, kannattaa seurata ilmoittelua ja ilmoittaa halukkuudestasi esimerkiksi telegrammissa.

Excalibur järjestää lisäksi erilaisia tapahtumia, kuten peli-iltoja ja saunailtoja. Tapahtumista tiedotetaan pääasiallisesti jäsenten sähköpostilistalla, kerhon Telegram-ryhmässä ja sometileillä, nettisivuilla, kampuksen ilmoitustauluilla sekä kerhohuoneen valkotaululla.

Keskiviikkoisin kerholla kokoontuu miniatyyripeleistä kiinnostuneita pelaamaan, maalaamaan ja hengailemaan. Mikäli olet kiinnostunut enemmän miniatyyripelitoiminnasta, lisätietoa ja peliseuraa löydät tästä [Telegram-ryhmästä](https://t.me/+d-9d5X0o6E45NWZk) (Ryhmä ei kuulu virallisesti osaksi Excalibur ry:tä)

Kerhon kanssa yhteistyössä toimii [Hervannan Akateeminen Matti-shakkikerho.](https://hervannan-matti.webnode.fi/)
