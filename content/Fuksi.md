## Fukseille
Linkit kerhon Telegram-kanavalle ja muihin someihin löydät sivun alalaidasta. Telegram-kanavalla ilmoitetaan tapahtumista, etsitään peliseuraa ja jutellaan niitä näitä.

### Kerhohuoneen sijainti
Kerhohuone sijaitsee Rakennustalon (Päärakennuksen vasemmalla puolella kampusalueen takaosassa) ala-aulassa heti pääovien oikealla puolella. Kerhohuone on auki aina hallituksen läsnäollessa tai pyynnöstä.

Kerhon ollessa auki sinne saa vapaasti tulla pelaamaan kerhon pelejä.

### Jatkuvat tapahtumat
Joka viikko tiistaina pidetään lautapeli-ilta kerhohuoneella klo 17 alkaen, jolloin kerholta löytyy aina peliseuraa. Lautapeli-illoissa on aina hallituksen jäsen paikalla, jolloin on helppo liittyä jäseneksi.

Joka kuun viimeinen torstai järjestetään roolipeli-ilta kerhohuoneella klo 17 alkaen. Kerholta löytyy runsaasti sääntökirjoja ja muita tarvikkeita omien pelien pitämiseen. 

One-shoteissa eli yhden session kestävissä peleissä pääset helposti mukaan mihin tahansa roolipelisysteemiin.

Keskiviikkoisin kerholla kokoontuu miniatyyripeleistä kiinnostuneita pelaamaan, maalaamaan ja hengailemaan. Mikäli olet kiinnostunut enemmän miniatyyripelitoiminnasta, lisätietoa ja peliseuraa löydät tästä [Telegram-ryhmästä](https://t.me/+d-9d5X0o6E45NWZk) (Ryhmä ei kuulu virallisesti osaksi Excalibur ry:tä) 

Kerhon kanssa yhteistyössä toimii Hervannan Akateeminen Matti-shakkikerho. Linkki seuran sivuille [tässä](https://hervannan-matti.webnode.fi/)

### Jäseneksi liittyminen
Kerhon jäsenenä saat oikeuden lainata kerhon pelejä ja muuta materiaalia, varata kerhon tiloja omia pelitapahtumiasi varten, pääset osallistumaan vain jäsenille tarkoitettuihin tapahtumiin ja liittyä kerhon sähköpostilistalle. 

Liittyessäsi ensimmäistä kertaa kerhon jäseneksi syyslukukauden aikana saat uuden jäsenen etuna seuraavan kalenterivuoden jäsenyyden kaupan päälle. Lisätietoja ja maksuohjeet löydät [Jäseneksi](Membership.html)-välilehdeltä

